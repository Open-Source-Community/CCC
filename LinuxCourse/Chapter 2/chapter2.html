<html>
	<head> <title> Chapter 2 </title> </head>
	
	<body>
		<h1> Chapter 2 :</h1>
		
		<h2> Introduction </h2>
			<p> فى الشابتر ده هانبدا نتكلم عن الفلسفة اللى اتبنى عليها لينكس .. الهدف اللى بيبصوا عليه و هما شغالين دايما .. سواء كان مستخدم عادى للنظام او مطور فيه </p>
			<hr>
			<br>
		<h2> Linux Philosophy </h2>
			<p> لينكس هو مؤسسة كبيرة جدا .. شبكة ضخمة من المطورين و المستخدمين فى العالم كله .. بيقدروا يتواصلوا مع بعض من خلال الانترنت .. و كل ده بيتم برئاسة لينوس تورفالدس </p>
			<p> و انك تكون عضو فى المؤسسة ديه مش حاجة صعبة او مستحيلة .. و لكنها بس مطلوب منك تكون مبرمج شاطر عشان تقدر تزود على النظام و قبل ده لازم تكون عندك رغبة قوية فى انك تساهم فى حاجة كبيرة زى كده </p>
			<br>
			<p> زى ماقولنا قبل كده لينكس هو قايم على النسخة الاوبن سورس من نظام يونكس الشهير زائد انه بيضم مميزات كتيرة زى المالتى تاسك و ده انك تقدر تشغل اكتر من حاجة فى نفس الوقت بكفاءة عالية .. مش بس كده انت كمان يقدر سيتخدمه اكتر من مستخدم </p>
			<p> فى الفيديو ده هانشوف ازاى لينكس بنستخدمه كل يوم و ازاى العالم كله بيشارك فيه دلوقتى و هانعرف اكتر عن الطريقة اللى ماشى عليها لحد دلوقتى </p>
			<a href = "https://www.youtube.com/watch?v=H7Uz692S6T4"> الفيديو من هنا </a>
			<hr>
		<h2> Linux Community </h2>
			<p> هنا نيجى لسؤال مهم .. دلوقتى عرفنا مين المسئول عن التطوير و ازاى ده بيتم ..بس لو واجهت مشكلة فى لينكس او عايز اسال عن حاجات ماعرفهاش مين يقدر يساعدنى؟ </p>
			<p> هنا ييجى دور الكومينتى للينكس .. ملحوظة مش ديه الكومينتى المسئولة عن كده فيه كتير اوى زيها .. انها تقدر تقدملك المساعدة ديه لو واجهت صعوبة و انت بتستخدم النظام </p>
			<p> من خلال الكومينتى انت تقدر تسال اى سؤال او اى مشكلة واجهتك  و كمان تتناقش مع مطورين و مستخدمين للنظام عشان تستفاد منهم و هما كمان يستفادوا من بينهم وبين بعض </p>
			<p> و ده هدف من اهم اهداف لينكس و الاوبن سورس هى المشاركة .. المشاركة فى كل حاجة فى المعلومات و فى الاكواد و البرامج و ان مافيش احتكار لاى حاجة مفيدة </p>
			<p> و عشان تقدر تتواصل مع الكومينتى ده فيه طرق كتير منها موقع لينكس دوت كوم اللى عرضناه قبل كده </p>
			<p> و فيه كمان برامج تقدر تتواصل معاهم بيها زى :</p>
			<p> . Internet Relay Chat (IRC) software (such as Pidgin and XChat) </p>
			<hr>
			<br>
		<h2> Linux Terminology </h2>
			<p> و انت بتستخدم لينكس فيه بعض المصطلحات اللى لازم تعرفها على الاقل تفهم معناها و الياتها ايه زى : </p>
			<p> . Kernel </p>
			<p> . Distribution </p>
			<p> . Boot loader </p>
			<p> . Service </p>
			<p> . File System </p>
			<p> . X Window System </p>
			<p> . Desktop environment </p>
			<p> . Command Line </p>
			<p> من غير الدخول فى كلام كتير لشرح المصطلحات البسيطة ديه انصحكم بمشاهدة <a href = "https://www.youtube.com/watch?v=_C-GAkLPAAc"> الفيديو </a> ده </p>
			<hr>
			<br>
		<h2> Linux Distribution </h2>
			<p> دلوقتى احنا عرفنا قبل كده يعنى ايه توزيعة و اتعرفنا على انواع منها كمان </p>
			<p> طيب انا لو عايز اكون فريق و نعمل توزيعة هايكون ايه الهدف منها و عايزين منها ايه بالظبط ؟ </p>
			<p> توزيعة اللينكس بتتكون من جزئين .. الجزء الاول هو الكيرنل المسئول انه يدير النظام و يكون حلقة الوصل بينه و بين الهارد وير </p>
			<p> تانى جزء هو البرامج المختصة لكل توزيعة و بتميزها عن التانية كل برنامج من ده بيتقسم لمجموعة تاسكات على فريق العمل عشان يقدر ينجزها </p>
			<p> توزيعات لينكس بتتقسم لاجزاء مختلفة .. جزء الربحى و الجزء الغير ربحى </p>
			<p> الجزء الربحى بينقسم برضة لمهمات مختلفة زى ريد هات و اوركل </p>
			<p>تزيعات الاختراق و الجزء الغير ربحى بينقسم زى التوزيعات التدريبية زى اوبنتو و فيدورا و التوزيعات العلمية </p> 
			<hr>
			<br>
		<h2> Summary </h2>
			<p> فى نهاية الشابتر ده المفروض اننا نكون فهمنا اكتر عن لينكس و ازاى بيتم تطويره و ادارة التطوير فيه </p>
			<p> و كمان اتعلمنا مجموعة مصطلحات عن لينكس اى حد بيستخدمه لازم يكون عارفها او سمع عنها قبل كده </p>
			<p>  و اتعرفنا اكتر على انواع التوزيعات الموجودة فيه  </p>
	
	</body>
</html>
