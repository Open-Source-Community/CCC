شروق: لا لأ بهزر. أنا عايزة أنزله، أعمل ايه؟

طيب هو في توزيعات كتيرة جداً من Linux معدية المئات و طبعاً مش هقدر أقولك علي كل واحدة فيهم.
بس هقولك علي أشهر التوزيعات.

شروق: هو لا مؤاخذة يعني ايه توزيعة؟
علاء: آه... إحم. توزيعة دي يا سيدتي يعني أي حد عايز يعمل Operating System يجيب Linux ويجيب GNU وشوية برامج كدا ويحطهم علي بعض ويديها إسم.
شروق: يعني ايه الفروق ما بينهم يعني؟
علاء: مممممم، كل توزيعة بتركز علي مجموعة برامج معينة.
و بيختلفوا في الطريقة اللي بتنظموا بيها البرامج.
غير كدا التفاصيل بقا... بس التفاصيل دي بتفرق كتير جداً.


توزيعة Fedora:
ودي يا سيدتي اللي عملها شركة مشهورة أوي اسمها redhat. بتتميز بإن فيها أجدد الsoftwares دايماً. دي حاجة حلوة طبعاً عشان بيجيلك الجديد أول بأول. بس حاجة وحشة لأنك أول واحد بتلبس الbugs في وشك.

توزيعة debian:
دي مستقرة جدااااااً. كل البرامج اللي فيها اتهرت testing، ولذلك الbugs اللي فيها قليلة جداً ونادر ما بتcrash أو كدا. بتستخدم أكتر في الservers لأن الservers هي اللي بتحتاج الاستقرار الفظيع دا.
طبعاً مش محتاج أوضح إن كل البرامج اللي فيها قديمة وبيتعملها update بحرص شديد. الإستقرار يا مُني.

توزيعة Ubuntu:
في شوية ناس كانوا بيحبوا debian أوي. بس كانوا مخنوقين من البرامج اللي بيتعملها update بالعافية دي. راحوا واخدين debian وحطولها interface جديد وحطوا فيها برامج جديدة وحلوة وركزوا أوي علي سهولة الاستخدام. وكان هدفهم إن الناس العادية هم اللي يستخدموها علي أجهزتهم، مش للشركات والservers.

شوفي بقا أنهي توزيعة مناسبة أكتر ليكي واستخدميها.
